
## **Algoritmik Yanlılık ve Topluma Etkisi**
                                                     
İnsanlar, karar verme verimliliklerini ve nesnelliklerini artırmak için genellikle yapay zeka (AI) algoritmalarına güvenirler.Ancak bu algoritmaların çıktılarında sosyal önyargılar var olabiliyor.

Amerikalı araştırmacı yazar Susan Fiske geçtiğimiz yıl Google Görsel Arama sonuçlarındaki veriler ile topluma olan etkisi hakkında bir araştırma makalesi yayınlıyor. Bu makalenin içeriğinde ise şunlar var:

Çalışma iki aşamadan oluşuyor. İlk aşamada  Küresel Cinsiyet Uçurumu Endeksi'ndeki değerlere dayanarak belirlenen çeşitli ülkelerin yerel dillerinde ''insan'' kelimesi aratılarak yapılan Google Görsel arama sonuçlarında görünen erkek ve kadın yüzdelerinin verileri toplanıyor.Bu aşamanın sonucunda cinsiyet eşitsizliğinin fazla olduğu ülkede erkek görsellerinin daha fazla olduğu tespit ediliyor.Toplumsal normlar ile algoritmik çıktı arasında bir bağlantı olduğu gibi bir sonuca ulaşıyorlar.

Çalışmanın ikinci kısmında yanlı sonuçların bireylerin karar verme sürecine etkileri araştırılıyor. Örneğin aynı yaş aralığında benzer mesleklere sahip kişileri A ve B grubu olarak ayırıyorlar. Bir meslek grubu olan 'perukçu' için eşitsizliğin fazla olduğu ülkedeki görsel arama sonuçlarını (yaklaşık olarak %90 erkek) A grubuna, eşitsizliğin az olduğu ülkedeki arama sonuçlarını (%50 kadın,%50 erkek) B grubuna gösteriyorlar. Çalışmanın sonunda 'perukçu olsaydınız hangi cinsiyetten birini işe alırdınız?' diye bir soru yöneltiliyor ve iki grup da erkek yanıtını veriyor. Çeşitli meslek grupları için tekrarlanıyor ve genellikle cevap 'erkek' oluyor. Eşitsiz algoritmik çıktılar kişilerde cinsiyete dayalı prototipler oluşturuyor ve işe alım kararlarını etkilediği tespit ediliyor.

Yine çoğu çevrimiçi çeviri uygulamalarında doktor, mühendis, yazar gibi kelimeler için kullanıcı kadını ima etmesine rağmen algoritma 'He' olarak çeviri yapıyor.
Yapay zekadan  güvenlik, adalet, ilaç, eğitim, inanç gibi toplumu ilgilendiren hemen hemen her konuda; karar verme, doğruluğundan emin olma gibi bir çok alanda yararlanıyoruz.apay Nesnellik vaadine rağmen, Facebook'un kullanıcıları cinsiyetine ve yaşına  göre hedefleyen bir iş algoritması vardı. Kadınlara klişe olarak hemşirelik,sekreterlik gibi işleri öneriyordu.

### *Peki bunu nasıl daha iyi hale getirebiliriz?*

Taraflı içeriği çoğaltmayarak.

AI içeriğini denetleyerek.

Çok dilli, farklı kaynaklardan yararlanarak.

Kendimiz daha az önyargılı algoritmalar üreterek.

Rekabete aykırı olmayarak, yeni seslerin duyulmasını sağlayarak.

Sonuç olarak bu algoritmaları yine bizler gibi kendine ait farklı düşünceleri olan insanların ürünü olduğunu unutmayalım.


kaynak: https://www.pnas.org/doi/10.1073/pnas.2204529119
*Bu bir www.patika.dev proje ödevidir.*
